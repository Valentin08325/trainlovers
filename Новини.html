<!DOCTYPE html>
<html>
    <head>
        <title> НОВИНИ</title>
        <link rel="stylesheet" href="style5.css">
    </head>
    <body>
        <div class="main">
            <ul>
                <li><a href="index.html">Home</a></li>
                <li><a href="About.html">About</a></li>
                <li><a href="Galery.html">Gallery</a></li>
                <li class="active"><a href="Blog.html">Blog</a></li>
                <li><a href="">About Us and Contact</a></li>
            </ul>
        </div>
        <div class="title">
            <h1>Спират влакове в Северна България, масово недоволство и протести</h1>
        </div>
        <div class="image">
            <img src="2.jpg">
        </div>
        <div class="text">
            <p>За общественото обсъждане на новото разписание на влаковете за 2025 година с представителите на общините, областните управи и железничарите ръководството на железниците закъсня с един час, защото пътува с влак от София до Горна Оряховица.

 

                В района на гара Роман аварирал локомотивът и на първите железничари в държавата, от които зависи какво ще е разписанието на влаковете от 15 декември, се наложило с редовите пътници да чакат в нищото.
                
                 
                
                Да видите как и с какво пътуваме, коментираха чакащите железничари 60-минутното закъснение на бързия влак София-Варна, а Даниел Илиев, ръководител на отдел "Организация на превозите и график за движение на влаковете" в БДЖ Пътнически превози, заяви:
                
                 
                
                "За съжаление, техниката ни изневери. Не сме водили статистика точно колко влака отпадат сумарно. Намалили сме влаковете, където са най-слаби пътникопотоците".
                
                Трябва да има оптимизация и спрени влакове, защото догодина няма да има нито един влак, обясняваха на висок тон представителите на мениджмънта на железниците пред недоволните представители на общините и областните управи в Северна България.
                
                 
                
                Единственият влак между Добрич и Кардам от 15 декември се предвижда да спре. Това унищожава община Генерал Тошево, през която минава този влак, а общината отваря и затваря железопътната спирка, ние я поддържаме и чистим, ядоса се кметът на пограничната община Валентин Димитров и посочи, че до министърката на транспорта и до ръководството на железниците е изпратил протестна подписка с 1498 подкрепящи, които настояват влакът да остане.
                
                 
                
                "БДЖ се използва от по-бедни хора, студенти, пенсионери и особено през зимата влакът се оказва единственото транспортно средства, което може да се движи в общината. Сега има един влак.
                
                Отпадането му не е добре за никой, има и пътуващи хора, може да са малко, но който няма друг транспорт", коментира заместник-областният управител на Добрич Живко Желязков.
                
                Влакове спират и в Силистренско, негодува заместник-областният управител Юксел Исмаил: "Изразяваме несъгласие с предвиденото спиране на два от влаковете. Досега бяха четири влака, предвиждат да останат само два. Няма да стигат до Силистра, а все пак БДЖ извършва и социални услуги".
                
                 
                
                Поели сме ангажимент за минимално обслужване, но това не означава влак на всеки час, заяви Даниел Илиев от БДЖ, пояснявайки, че са търговско дружество, което не може да пуска влак с 200 места за двама-трима пътуващи и не това била социалната функция на железниците.
                
                 
                
                От областната администрация в Русе бяха сериозно притеснени, че от 15 декември спира да се движи експресът "Синия Дунав", който беше директният влак от Русе до София и пътниците отново ще се прекачват и чакат на гарата в Горна Оряховица. "70-80 човека пътуват на ден с този влак", посочи заместник-областният управител Георги Георгиев. "Това не е вярно, пътниците са по 7-8", отговори Даниел Илиев от БДЖ:
                
                 
                
                "Русе-София все още се наблюдават пътникопотоците, но няма промяна, такава, каквато бяха заявили". След преструктурирането в железниците се наложи много от работещите в системата да пътуват десетки и стотници километри до други населени места, където са преместени да работят.
                
                 
                
                Свършваме работа и чакаме по един час за влак, с който да се приберем, става още по-голямо безумие с обединяването на влакове от Русе и от Варна в Горна Оряховица с 50 минути престой, за да се потегли към София. Кой ще пътува с този влак, гневни бяха железничарите, дошли на срещата.
                
                 
                
                Закриват се два влака от Троян до Ловеч и обратно, нося протестна подсписъка с 200 недоволни, посочи Борис Бояджиев от община Троян. Туристическа Трявна няма друг транспорт, освен железопътния, и 14 часа сме оставени без връзка с Южна България, защото последният влак от Стара Загора пристига в Трявна в 19,25 часа, изтъкна заместник-кметицата Жасмина Лазарова.
                
                "Искаме да има по-късен влак, който в гара Трявна да пристига около 21,30 часа. Трявна е туристическа дестинация, до която много хора пътуват през летните месеци. Искаме по-късен влак".
                
                Желанието на община Трявна няма да се удовлетвори. Не е ясно ще има ли решение и за искането на община Павликени, представено от заместник-кмета Албена Петрова:
                
                 
                
                "Отпада пътническият влак, който тръгва от Горна Оряховица в 6:30 часа. Категорично не сме съгласни, защото той се ползва от работници рано сутрин и нямат алтернатива за пътуване".
                
                Кои влакове ще бъдат спасени и кои спрени ще стане ясно с новото разписание от 15 декември, но има ли гаранция, че през зимата вътре в българските влаковете няма да има преспи от сняг, а през лятото хора няма да колабират от жегата, която във вагоните е по-голяма от тази навън?
                
                 
                
                "Надявам се. Всички полагаме усилия да предложим по-качествена услуга с нов подвижен състав, с нови локомотиви. Цялото дружество полага усилия това да бъде избегнато", посочи Даниел Илиев, ръководител на отдел "Организация на превозите" в БДЖ Пътнически превози.</p>
                
        </div>
    </body>
</html>